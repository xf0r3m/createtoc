      <h1 id="9.rpmbasics">9. Podstawy zarządzania pakietami oprogramowania</h1>
      <p>
        Pakiety inaczej zwane paczkami czy ogólnie oprogramowanie dystrybucji,
        to archiwa przechowywujące zazwyczaj skompilowane oprogramowanie
        przeznaczone dla systemu, który używamy. Wewnątrz pakietów znajduje się
        cała strukturktura katalogowa z plikami pakietu, tak by podczas
        instalacji wystarczyło je tylko rozpakować; znajdują się również
        metadane zawierające informacje o pakiecie. 
      </p>
      <p>
        Większość pakietów posiada długie nazwy, które nie są dokońca
        rozumiałe. Weźmy na przykład taką nazwę jak:
<pre class="code-block">
openssl-1.1.1-8.el8.x86_64.rpm
</pre>
        Zawiera ona takie elementy jak:
      </p>
      <ul>
        <li>Jednoznaczną nazwę oprogramowania pozwalającą, zidentyfikować
          co to za program.</li>
        <li>Numer wersji oprogramowania.</li>
        <li>Numer wydania.</li>
        <li>Nazwę dystrybucji, rodziny dystrybucji itp. Ten element nie jest
          obligatoryjny. Nie które dystrybucje włączają go do numeru wydania.
        </li>
        <li>Nazwa architektury dla jakiej zostało skompilowane oprogramowanie.</li> 
        <li>Rozszerzenie w tym przypadku jest <em>RPM</em>.</li>
      </ul>
      <p>
        Kompilacja programów ze źródeł wymaga odpowiedniego środowiska (w ten
        sposób tworzy się binarne wersje programów udostępnionych w pakietach).
        Aby oprogramowanie z pakietu mogło działać tak samo, jak na w systemie,
        w którym zostało skompilowane wymaga identycznego środowiska. To
        środowisko jest przedstawiane za pomocą 
        <strong>zależności pakietu</strong>, czyli wszystkich innych pakietów,
        wymaganych do działania tego programu, który chcemy
        zainstalować. Informacje o zależnościach znajdują się w metadanych
        pakietu.
      </p>
      <p>
        Systemy, których dystrybucja oprogramowania jest oparta o pakiety musi
        posiadać bazę danych pakietów. W przypadku <em>RHEL</em> znajduje się
        ona w katalogu <em>/var/lib/rpm</em>. Na podstawie danych umieszczonych
        w tym katalogu oprogramowanie do zarządzania pakietami pobiera
        informacje o zainstalowanym w systemie oprogramowniu. 
      </p>
      <p>
        Aby móc zarządzać pakietami potrzebne jest do tego odpowiednie
        programy. Red Hat posiada takie polecenie jak 
        <strong>rpm</strong> (ang. <em>Red Hat Packet Manager</em>) i jest to
        podstawowe narzędzie do instalacji, aktualizacji, wyszukiwania
        informacji czy usuwania oprogramowania z systemu. <em>Rpm</em> jest
        bardzo prostym narzędziem jednak posiada jedną wadę, otóż
        nie rozwiązuje samodzielnie zależności. Dlatego też pojawił
        się taki program jak <strong>yum</strong>, który pełni takie same
        role jak <em>rpm</em> jednak nie posiada wspomnianej wady. Od wersji
        8 <em>RHEL</em>, <em>yum</em> został zastąpiony przez
        <strong>dnf</strong>, który rozszerza funkcjonalność <em>yum</em>.
        W tym rodziale zajmiemy się wyłącznie <em>rpm</em>. W następnym
        zaś skupimy się na <em>dnf</em>.
      </p>
      <h2 id="9.1.rpm">9.1. Red Hat Packet Manager - RPM</h2>
      <h3 id="9.1.1.gettinginfo">9.1.1. Pobieranie danych z pakietu</h3>
      <p>
        Jedną z podstawowych czynności jakie możemy wykonać przy użyciu tego 
        narzędzia
        jest pobieranie informacji o pakietach, za pomocą opcji <em>-q</em>
        podając jako argument nazwę programu możemy dowiedzić się czy takowy
        jest zainstalowany w systemie.
      </p> 
<pre class="code-inline">
[user@server1 ~]$ rpm -q zsh
package zsh is not installed
[user@server1 ~]$ rpm -q bash
bash-5.1.8-4.el9.x86_64
</pre>
      <p>
        Pakiet <code class="code-inline">zsh</code> nie jest zainstalowany
        w moim systemie. Natomiast drugie wywołanie potwierdza, że systemie
        zainstalowano powłokę <em>BASH</em>. 
      </p>
      <p>
        Z racji tego, iż <em>rpm</em> to nie tylko narzędzie ale i format
        danych za pomocą tego polecenia, możemy wyświetlić pliki konfiguracyjne
        programu (<em>-qc</em>), który zawiera pakiet czy pliki dokumentacji 
        (<em>-qd</em>).
      </p> 
<pre class="code-inline">
#Plik dokumentacji:
[user@server1 ~]$ rpm -qd bash
/usr/share/doc/bash/FAQ
/usr/share/doc/bash/INTRO
/usr/share/doc/bash/RBASH
/usr/share/doc/bash/README
/usr/share/doc/bash/bash.html
/usr/share/doc/bash/bashref.html
...

#Pliki konfiguracji:
[user@server1 ~]$ rpm -qc bash
/etc/skel/.bash_logout
/etc/skel/.bash_profile
/etc/skel/.bashrc
</pre>
      <p>
        Wszysktie pliki pakietu możemy wyświetlić za pomocą opcji <em>-ql</em>.
        Generalnie opcja <em>-q</em>, jest modyfikatorem odpowiedzialnym za
        pobieranie danych z bazy danych lub z samego pliku pakietu.
      </p>
<pre class="code-block">
[user@server1 ~]$ rpm -ql bash
/etc/skel/.bash_logout
/etc/skel/.bash_profile
/etc/skel/.bashrc
/usr/bin/alias
/usr/bin/bash
/usr/bin/bashbug
/usr/bin/bashbug-64
/usr/bin/bg
/usr/bin/cd
...
</pre>
      <p>
        Za pomocą opcji <em>-qf</em> możemy wyszukać pakietu, z którego
        pochodzi podany plik.
      </p>
<pre class="code-block">
[user@server1 ~]$ rpm -qf /etc/bashrc
setup-2.13.7-6.el9.noarch
</pre>
      <p>
        Polecenie zwróci nazwę pakietu. Zwróćmy uwagę na to, że nazwy
        zainstalowanych pakietów w <em>RHEL</em> różnią się od nazw plików
        tym, że nie posidają rozszerzenia. Jeśli nie wiemy czym jest ten pakiet
        przedstawiowny na poprzednim przykładzie za pomocą opcji <em>-qi</em>
        możemy sprawdzić do czego służy. 
      </p>
<pre class="code-block">
[user@server1 ~]$ rpm -qi setup-2.13.7-6.el9.noarch
Name        : setup
Version     : 2.13.7
Release     : 6.el9
Architecture: noarch
Install Date: Sun 26 Jun 2022 01:48:46 PM CEST
Group       : System Environment/Base
Size        : 726478
License     : Public Domain
Signature   : RSA/SHA256, Sat 20 Nov 2021 04:26:39 PM CET, Key ID 199e2f91fd431d51
Source RPM  : setup-2.13.7-6.el9.src.rpm
Build Date  : Tue 10 Aug 2021 06:16:15 PM CEST
Build Host  : ppc64le-03.build.eng.rdu2.redhat.com
Packager    : Red Hat, Inc. &lt;http://bugzilla.redhat.com/bugzilla&gt;
Vendor      : Red Hat, Inc.
URL         : https://pagure.io/setup/
Summary     : A set of system configuration and setup files
Description :
The setup package contains a set of important system configuration and
setup files, such as passwd, group, and profile.
</pre>
      <p>
        Przed przejściem do kolejnego zaganienia musimy umieścić płytę
        instalacjyną z <em>RHEL</em> w napędzie maszyny. Z niej będziemy
        pobierać pakiety do dalszych ćwiczeń, gdyż nasze maszyny nie są
        podłączone do sieci Red Hat. Po włożeniu płyty do napędu dodajmy 
        poniższy wpis do
        pliku <em>/etc/fstab</em>, aby płyta posiadała prosty i stały punkt
        montowania. Na płycie znajdują się dwa katalogi <em>BaseOS/Packages</em>
        oraz <em>AppStream/Packages</em>, gdzie znajdują się pakiety.
      </p>
<pre class="code-block">
/dev/sr0  /mnt  iso9660 ro  0 0
</pre>
      <p>
        Po zapisaniu zmian w pliku wywołujemy polecenie
        <code class="code-inline">sudo mount -a</code>, aby zamontować płytę
        w podkatalogu <em>/mnt</em>. Kiedy płyta jest już zamontowana w
        systemie, możemy wyświetlić informacje z metadanych pliku pakietu za 
        pomocą opcji <em>-qip</em>.
      </p>
<pre class="code-block">
[user@server1 ~]$ rpm -qip /mnt/BaseOS/Packages/bash-completion-2.11-4.el9.noarch.rpm 
Name        : bash-completion
Epoch       : 1
Version     : 2.11
Release     : 4.el9
Architecture: noarch
Install Date: (not installed)
Group       : Unspecified
Size        : 1057184
License     : GPLv2+
Signature   : RSA/SHA256, Sat 20 Nov 2021 11:52:53 AM CET, Key ID 199e2f91fd431d51
Source RPM  : bash-completion-2.11-4.el9.src.rpm
Build Date  : Mon 09 Aug 2021 09:47:13 PM CEST
Build Host  : s390-070.build.eng.bos.redhat.com
Packager    : Red Hat, Inc. &lt;http://bugzilla.redhat.com/bugzilla&gt;
Vendor      : Red Hat, Inc.
URL         : https://github.com/scop/bash-completion
Summary     : Programmable completion for Bash
Description :
bash-completion is a collection of shell functions that take advantage
of the programmable completion feature of bash.
</pre>
      <p>
        Polecenie zwraca taką są ilość informacji jak polecenie <em>rpm</em>
        wraz z opcją <em>-qi</em>.
      </p>
      <h3 id="9.1.2.checkingpkgs">9.1.2. Sprawdzanie pakietów</h3>
      <p>
        Za pomocą jednego z programów związanych z <em>rpm</em> oraz za pomocą 
        samego polecenia <em>rpm</em> możemy sprawdzić poprawność oraz
        wiarygodność pakietów, które zamierzamy zainstalować, jak i sprawdzić
        co zostało zmienione przez nas w plikach programów, które są już 
        zainstalowane w systemie względem oryginalnego pakietu.
      </p>
      <p>
        Walidację pakietu, który mamy zainstalować możemy przeprowadzić
        względem dwóch kryteriów, jednym z nich jest poprawność plików
        znajdujących się w pakiecie. Ta metoda polega na sprawdzeniu sumy
        kontrolnej <em>MD5</em>.
      </p>
<pre class="code-block">
[user@server1 ~]$ rpmkeys -K /mnt/BaseOS/Packages/zsh-5.8-9.el9.x86_64.rpm --nosignature
/mnt/BaseOS/Packages/zsh-5.8-9.el9.x86_64.rpm: digests OK
</pre>
      <p>
        Drugim krytetium jest wiarygodność. Każdy pakiet zawiera podpis
        twórcy/dostawcy, w naszym przypadku jest to dostawca którym jest firma
        Red Hat, ten podpis dokonywany jest za pomoca klucza kryptograficznego.
        Część tego klucza odpowiedzialna za szyfrowanie danych jest instalowana
        w naszym systemie i pozostaje do naszej dyspozycji. Poza omówią funkcją
        ta część klucza może również pomoć nam sprawdzić czy pakiet który
        pobraliśmy z internetu rzeczywiście został stworzony przez firmę
        Red Hat, za nim zaczniemy używać klucza musimy go na początku
        zaimportować, importu dokonujemy za pomocą polecenia poniżej, ścieżka
        do klucza również znajduje się na przykładzie.
      </p>
<pre class="code-block">
[user@server1 ~]$ sudo rpmkeys --import /etc/pki/rpm-gpg/RPM-GPG-KEY-redhat-release 
</pre>
      <p>
        Import klucza, jak i sprawdzenie
        wiargodności pakietów wymaga uprawnień administratora.
      </p>
<pre class="code-block">
[user@server1 ~]$ rpmkeys -K /mnt/BaseOS/Packages/zsh-5.8-9.el9.x86_64.rpm
/mnt/BaseOS/Packages/zsh-5.8-9.el9.x86_64.rpm: digests signatures OK
</pre>
      <p>
        Teraz polecenie sprawdziło nie tylko poprawność plików 
        (<code class="code-inline">digests</code>), ale także ich wiarygodność
        (<code class="code-inline">signatures</code>).
      </p>
      <p>
        Za pomocą polecenia <em>rpm</em> możemy pakiety 
        zainstalowane już w systemie
        pod kątem zmian względem plików znajdujących w oryginalnym pakiecie.
        Służy temu opcja <em>-V</em>, jeśli nie ma żadnych zmian to polecenie
        nic nie zwróci. Możemy oczywiście zwiększyć ilość komunikatów
        generowanych podczas pracy programu z pomocą opcji <em>-v</em>, wówczas
        polecenie zwróci informacje na temat każdego sprawdzonego pliku pakietu.
      </p>
<pre class="code-block">
[user@server1 ~]$ sudo rpm -V at
[sudo] password for user: 
.......T.  c /etc/at.deny
</pre>
      <p>
        Informacja zwracana przez to polecenie składa się z trzech kolumn, w
        pierwszej kolumnie znajdują się flagi, które mowią nam co uległo 
        zmianie, każda z 9-ciu kropek to jedna flaga, w drugiej kolumnie 
        znajdują się rodzaj pliku w tym przypadku 
        <code class="code-inline">c</code>. Ostatnia kolumna zawiera ścieżke
        bezwzględną do pliku. Poniżej znajdują sie listy z flagami oraz typami
        plików. Kolejność na liście z flagami oznacza konkretną kropkę.
      </p> 
      <ol>
        <li><strong>S</strong> - różnica w wielkości pliku,</li>
        <li><strong>M</strong> - różnica w uprawnieniach,</li>
        <li><strong>5</strong> - różnica w sumie kontrolnej pliku,</li>
        <li><strong>D</strong> - różnica w numerze głównym i pobocznym 
          urządzenia, urządzenie zostało zmienione,</li>
        <li><strong>L</strong> - zmieniona ścieżka dowiązania symbolicznego,</li>
        <li><strong>U</strong> - zmieniony właściciel pliku,</li>
        <li><strong>G</strong> - zmieniona grupa pliku,</li>
        <li><strong>T</strong> - różnica w czasie modyfikacji,</li>
        <li><strong>P</strong> - różnica w <em>POSIX Capabilities</em></li>
      </ol>
      <p>
        Kropka (<strong>.</strong>) oznacza brak zmian. Poniżej znajduje się
        lista zawierająca typy plików. 
      </p>
      <ul>
        <li><strong>c</strong> - <em>%config</em> - pliki konfiguracyjne,</li>
        <li><strong>d</strong> - <em>%docs</em> - pliki dokumentacji,</li>
        <li><strong>g</strong> - <em>%ghost</em> - pliki, których zawartość
          nie znajduje się wewnątrz pakietu,</li> 
        <li><strong>l</strong> - <em>%license</em> - pliki licencji,</li>
        <li><strong>r</strong> - <em>%readme</em> - plik README.</li>
      </ul>
      <h3 id="9.1.3.installation">9.1.3. Instalacja i reinstalacja</h3>
      <p>
        Aby jak najlepiej wykorzystać polecenie <em>rpm</em> do instalacji
        pakietów wykorzystuje się trzy opcje: <em>-i</em> - oznaczającą samą
        instalacje pakietu, <em>-v</em> - zwiększającą ilość generowanych przez
        polecenie komunikatów, <em>-h</em> - wyświetlająca pasek postępu w
        postaci serii krzyżyków (<strong>#</strong>), po zapisaniu tych opcji
        podajemy ścieżkę do pliku pakietu. Uwaga, tutaj pojawia się omawiana
        wcześniej wada: brak rozwiązywania zależność, jeśli spróbujemy 
        zainstalować jakiś pakiet, które zależności nie są rozwiązane
        (spełnione), <em>rpm</em> nie podejmie w ogóle instalacji, zwracają
        błąd o niespełnionych zależnościach. Na przykładzie poniżej znajduje
        się instalacja powłoki <em>zsh</em>.
      </p>
<pre class="code-block">
[user@server1 ~]$ sudo rpm -ivh /mnt/BaseOS/Packages/zsh-5.8-9.el9.x86_64.rpm 
[sudo] password for user: 
Verifying...                          ################################# [100%]
Preparing...                          ################################# [100%]
Updating / installing...
   1:zsh-5.8-9.el9                    ################################# [100%]
</pre>
      <p>
        Teraz powłoka <em>zsh</em> jest zainstalowana w systemie. Pakiety
        możemy również reinstalować podając po <em>-i</em> długą opcję
        <em>--reinstall</em>.
      </p>
<pre class="code-block">
[user@server1 ~]$ sudo rpm -i --reinstall -vh /mnt/BaseOS/Packages/zsh-5.8-9.el9.x86_64.rpm 
Verifying...                          ################################# [100%]
Preparing...                          ################################# [100%]
Updating / installing...
   1:zsh-5.8-9.el9                    ################################# [ 50%]
Cleaning up / removing...
   2:zsh-5.8-9.el9                    ################################# [100%]
</pre>
      <h3 id="9.1.4.updates">9.1.4. Aktualizacje pakietów</h3>
      <p>
        Aktualizacji pakietu możemy dokonać na dwa sposoby, pierwszym z nich
        jest aktualizacja przy użyciu opcji <em>-U</em>,
        jeśli podany pakiet nie istnieje w systemie to zostanie on
        automatycznie zainstalowany. Opcji <em>-U</em> używa się wraz innymi
        opcjami instalacji <em>-v</em> oraz <em>-h</em>. Spróbujemy
        zaktualizować naszą powłokę <em>zsh</em>.
      </p>
<pre class="code-block">
[user@server1 ~]$ sudo rpm -Uvh /mnt/BaseOS/Packages/zsh-5.8-9.el9.x86_64.rpm 
[sudo] password for user: 
Verifying...                          ################################# [100%]
Preparing...                          ################################# [100%]
	package zsh-5.8-9.el9.x86_64 is already installed
</pre>
      <p>
        W tym przykładzie użyłem tej samego pakietu do aktualizacji, co 
        wygerowało monit o tym, że taki pakiet jest już zainstalowany w
        systemie.
      </p>
      <p>
        Inną opcją aktualizacji jest odświerzenie (ang. <em>freshening</em>),
        ta metoda wymaga aby pakiet w starszej wersji był już zainstalowany
        w systemie. Odświerzenie wymaga opcji <em>-F</em> i używa się jej
        wraz z pozostałymi opcjami wymienionymi podczas instalacji oraz 
        aktualizacji.
      </p>
<pre class="code-block">
[user@server1 ~]$ sudo rpm -Fvh /mnt/BaseOS/Packages/zsh-5.8-9.el9.x86_64.rpm 
[sudo] password for user: 
</pre>
      <p>
        Polecenie nie zrobiło nic poniważ podałem ten sam pakiet, które jest
        już zainstalowany.
      </p>
      <h3 id="9.1.5.erasing">9.1.5. Usuwanie pakietów</h3>
      <p>
        Do usuwania pakietów z systemu służy opcja <em>-e</em>, używa się jej
        wraz z opcją <em>-v</em>, aby polecenie zróciło chociaż jakiś komunikat, 
        po usunięciu pakietu. Poniżej znajdują się polecenia pokazujące 
        usunięcie pakietu z systemu.
      </p>
<pre class="code-block">
[user@server1 ~]$ rpm -q zsh
zsh-5.8-9.el9.x86_64
[user@server1 ~]$ sudo rpm -ev zsh
Preparing packages...
zsh-5.8-9.el9.x86_64
[user@server1 ~]$ rpm -q zsh
package zsh is not installed
</pre>
      <p>
        Na podstawie informacji zwracanej przez ostatnie polecenie możemy
        wywnioskować iż pakiet został usunięty.
      </p>
      <h3 id="9.1.6.miscs">9.1.6. Pozostałe czynności wykonywane na pakietach.</h3>
      <p>
        Do pozostałych czynności jakie możemy wykonać zaliczamy
        <strong>nadpisanie pakietu</strong>. Jeśli podejrzewany, że mogły
        wystąpić błędy podczas instalacji możemy nadpisać pakiety dodając do 
        opcji instalacji długą opcję <em>--replacepkgs</em>.
      </p>
<pre class="code-block">
[user@server1 ~]$ sudo rpm -ivh --replacepkgs /mnt/BaseOS/Packages/zsh-5.8-9.el9.x86_64.rpm 
[sudo] password for user: 
Verifying...                          ################################# [100%]
Preparing...                          ################################# [100%]
Updating / installing...
   1:zsh-5.8-9.el9                    ################################# [100%]
</pre>
      <p>
        Wynik działania nadpisania jest identyczny jak w przypadku instalacji.
      </p>
      <p>
        Czasami może się zdarzyć taka potrzeba aby wyodrębnić jeden z plików
        znajdujących wewnątrz pakietu, możemy wówczas taki pakiet rozpakować
        do katalogu, a następnie przekopiować interesujące nas pliki.
        Załóżmy że potrzebujemy pliku <em>/etc/bashrc</em>. Za pomocą opcji
        <em>-qf</em> możemy ustalić z jakiego pakietu pochodzi.
      </p>
<pre class="code-block">
[user@server1 ~]$ rpm -qf /etc/bashrc
setup-2.13.7-6.el9.noarch
</pre>
      <p>
        Pobieramy plik z internetu lub możemy załadować go z płyty. Do 
        polecenia
        <strong>rpm2cpio</strong> podajemy ścieżkę do pliku, następnie wyście 
        polecenia przekierowujemy
        za pomocą potoku do polecenia <strong>cpio</strong> z następującymi
        opcjami <em>-i</em> (wypakuj), <em>-m</em> (zachowaj oryginalny
        czas modyfikacji plików), <em>-d</em> (utwórz katalogi przedzające
        pliki). Takie wypakowanie nalepiej jest zrobić w odrębnym katalogu
        na przykład w <em>/tmp</em>.
      </p>
<pre class="code-block">
[user@server1 ~]$ mkdir /tmp/setup.rpm
[user@server1 ~]$ cd /tmp/setup.rpm/
[user@server1 setup.rpm]$ rpm2cpio /mnt/BaseOS/Packages/setup-2.13.7-6.el9.noarch.rpm | cpio -imd
1430 blocks
[user@server1 setup.rpm]$ ls
etc  run  usr
[user@server1 setup.rpm]$ ls -l etc/bashrc 
-rw-r--r--. 1 user user 3019 Jun 23  2020 etc/bashrc
</pre>
      <p>
        Teraz możemy przekopować potrzebny nam pliki.
      </p>
      <h3 id="exec9.1">Ćwiczenie 1: Instalacja pakietu zsh</h3>
      <p>
        Na maszynie <em>server1</em>, jak użytkownik z mozliwością podniesienia
        uprawnień zamontuj płytę/obraz płyty w systemie. Za pomocą polecenia
        <em>rpm</em> wyświetl informacje (podstawowe) o pakiecie <em>zsh</em>,
        sprawdź jego poprawność oraz wiarygodność, a następnie zainstaluj go
        w systemie. Na koniec sprawdź czy występują jakieś róznice między 
        plikami zainstalowanymi, a plikami oryginalnymi występującymi w
        pakiecie.
      </p>
      <h3 id="exec9.2">Ćwiczenie 2: Pobieranie informacji oraz usunięcie pakietu</h3>
      <p>
        Na maszynie <em>server1</em>, jak użytkownik z mozliwością podniesienia
        uprawnień zamontuj płytę/obraz płyty w systemie. Za pomocą polecenia
        <em>rpm</em> sprawdzić czy zainstalowany jest pakiet <em>setup</em> i
        wyświetl jego pliki konfiguracyjne. Wyświetl informacje na temat
        pakietu <em>zlib-devel</em> znajdującego się na obrazie płyty.
        Zainstaluj ponownie pakiet <em>zsh</em> a następnie go usuń.
      </p>
      <h2 id="ch9summary">Podsumowanie</h2>
      <p>
        W tym rozdziale zapoznaliśmy się z pojęciem pakietu oprogramowania oraz
        z podstawowymi metodami na zarządzanie nim w RHEL w praktyce.
        Dowiedzieliśmy się jak instalować, usuwać oraz wydobywać informacje o
        i z pakietów. W następnym rodziale zajmiemy się bardziej zaawansowanym
        zarządzeniem pakietami przy użyciu polecenia <strong>dnf</strong>.
      </p>
